Metanol a jövõ energiaforrása
Hamarosan új energiaforrásokra lesz szükségünk, lehetõleg olyanokra, amelyek belátható idõn belül nem merülnek ki, és nem súlyosbítják a meglévõ környezeti problémákat. Az optimális megoldás az lenne, ha a meglévõ infrastruktúrák - például a belsõ égésû motorok és az üzemanyagtöltõ állomások - is használatban maradhatnának, ez ugyanis olcsóbbá tenné az átállást - fogalmazza meg az energiarendszer-váltás sarokpontjait Oláh György. A Nobel-díjas kémikus szerint ezeknek a paramétereknek leginkább az õ részvételével kifejlesztett módszer, a metanolalapú energiatermelés felelne meg.
A metanol - mint jelenleg a kõolaj - nemcsak energiaforrás, hanem általános alapanyag lehet: gyárthatnak belõle etilént, propilént, olefineket (bármit, amit jelenleg a kõolajból). Elõnye még, hogy a benzinnel gond nélkül elegyíthetõ, és a keverék a hagyományos benzinmotorokban is használható. Ezért az Oláh György által javasolt üzemanyag ígéretesebbnek tûnik a sokat sztárolt másik "tiszta" energiaforrásnál, a hidrogénnél is.
Oláh György azonban arra is rájött, hogy az üzemanyagcellákban a kockázatos hidrogén helyett a biztonságos metanol is használható. Pillanatnyilag ez a felfedezés tûnik igazán nagy dobásnak: máris megjelentek - fõként az elektronikai iparban - a metanolos üzemanyagcellák, amelyek a drága, környezetszennyezõ és kis kapacitású akkumulátorokat kiváltva, olcsó zöldenergiával látják el a mobiltelefonokat és számítógépeket.
